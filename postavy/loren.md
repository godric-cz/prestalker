# Loren Ellison

// TODO- dětství a historie (fluff / koncept) pokud to bude třeba

// lodní lékařka
// TODO- možno víc zmínit, jak má psychiku řešit + do ostatních postav možno dát nějaké informace k psychickým profilům

Je ti 43 let, jsi __lodní lékařka__ a máš na starosti fyzické i psychické zdraví posádky.

// dělala vědu (navázáno na Marca i další text níž)

Vystudovala jsi původně lékařství, ale začala jsi pak rovnou dělat vědeckou kariéru zasahující i do genetiky a biochemie. Skrz to ses časem dostala i k možnosti vesmírných letů, kterou ses rozhodla zkusit a nadchnula tě.

// soutěživost se sestrou (navázáno na sny 1, kde je sestra singl a Loren jí někoho sbalí před nosem)
// TODO- možno víc zapojit nad rámec snů - zatím je storka s bytem jen fluff a je možné ji škrtnout. Možná je tento další šrám na duši naopak už přehrocený a bylo by vhodnější dát tam spíš jen obecné info o soutěživosti, bez nějakého vyloženě negativního / útrpného vztahu.

Máš __mladší sestru Ally__. Během tvého dospívání byli rodiče často v práci a musela ses víceméně samostatně starat o sebe i o ni, přes to jsi ji ale měla ráda.

Když ale Ally vyrostla, situace se diametrálně změnila. Během její střední a vysoké ji najednou rodiče ve všem podporovali. Viděla jsi, jak má hromadu času na studium, vztahy, zábavu a nemusí se starat o nic. Něco, co jsi ty kvůli ní nikdy neměla.

Víš, že to není její chyba. Přes to sledovat, jak si užívá života, obletují ji kluci a daří se jí ve škole, v tobě vyvolávalo hořké vzpomínky a vaše vztahy postupně ochladly. Poslední hřebík do rakve tomu pak zasadili vaši rodiče, kteří Ally přenechali krásný velký byt ve městě, protože "ty přece už vlastní byt máš" (co na tom, že je malinký a máš na něj hypotéku). Rozčilila ses, pohádali jste se a od té doby se s rodinou vídáte minimálně.

// smrt manžela
// (navázáno na sny 1 - její alt. postava mu požadavkem na otevřený vztah ubližuje, ačkoli sama to nevidí)
// (navázáno na sny 2 - dovolená s kamarády, kde je alt. postava v pohodě, sebe chápe jako oběť a flirtuje s nějakým jiným týpkem)
// TODO- nápad: zajímavé zlo by se dalo udělat tím, že Loren má jeho dopis na rozloučenou, ale dosud ho neotevřela

Byla jsi vdaná, tvůj __manžel Steve__ byl trochu plachý, ale extrémně inteligentní a kreativní člověk. Maloval, psal a tobě dával do života úplně originální vhled na svět i sebe samu, čímž tě okouzlil.

Společně jste se hodně doplňovali. Proto ale delší a delší období odloučení, která jsi trávila na misích a výcviku, byla pro oba obtížná. Navíc Steve hůř zvládal, že pracuješ v tak extrémně mužském kolektivu. Ne že by žárlil, nikdy o tom nemluvil, ale poznala jsi, že je to pro něj těžké téma.

A navíc pravděpodobně začal trpět depresemi. Což ti ale všechno zaklaplo do sebe až ve chvíli, kdy ti během jednoho výcviku zazvonil telefon a oznámili ti, že Stevea našli ve vašem bytě mrtvého. // TODO- možná, že jí to zavolala její sestra?

Zdrtilo tě to. Navíc k zármutku se připojilo obviňování se a pochybnosti sama o sobě, když ti najednou došly všechny ty jednoznačné varovné signály, které jsi měla jako doktor vidět a neviděla.

Přerušila jsi kariéru, chtěla strávit pár měsíců terapií a pak se zkusit vrátit. Jak naivní to je ti došlo, když ses po pár týdnech pokusila začít vracet do života a vyjet s kamarády na dovolenou. Místo jiných myšlenek se ti vše jen vrátilo, probrečela jsi dva dny a odjela domů, a tvůj psychický stav se propadl zpátky do bodu nula.

Nakonec trvalo dva roky, než jsi vůbec dokázala rozumně začít zase pracovat v laboratoři, a další rok, než ses opět začala připravovat k letům do vesmíru. Ale dokázala jsi to. // TODO- možno zmínit, že když se vracela, psychologové byli její známí a přimhouřili oko a možno taky na to zatlačit přes nějakou jinou postavu (i když není to moc hardcore?)

// je nevyléčitelně nemocná a kryje to (souvisí s hibernací a cestou na Mars)

V době po návratu do laboratoře ses snažila co nejvíc pracovat, abys všechno dohnala a přišla na jiné myšlenky. Často jsi tam zůstávala do noci a chtěla za každou cenu dosáhnout nějakého průlomu.

To se ti ale vymstilo, když jsi na sebe převrhla nezajištěnou zkumavku s nějakou nebezpečnou látkou. Ututlala jsi to a dál se tím nezabývala, ale po pár měsících ti začalo občas být špatně. Odebrala sis krev, tajně sama udělala nějaké testy a zjistila, že ta látka ti nějak poškodila geny a vyvolala nějakou neznámou, pravděpodobně __neléčitelnou genetickou nemoc__, která se bude postupně zhoršovat.

Nemoc se ti daří tajit, ale nevíš, kolik času ti zbývá. Může to být několik let, vážnější příznaky začnou možná o něco dřív. // TODO- nápad: může mít zájem dozvědět se, jak to s ní přesně je.

// upravená hibernační jednotka (navázáno na scénu 2, kde Alexandra zmíní software hibernace jako krycí historku a scénu 5, kde se hibernace rozbije)

Na začátku letu jsi __tajně upravila software hibernační jednotky__, aby nehlásil zdravotní problémy související s tvou nemocí. Jinak by se totiž na problémy přišlo a let by byl nejspíš přerušen.

// chce na Mars (navázáno na palivo v scéně 3)
// TODO- případně doplnit, že jsou precedenty pro to, že tam zůstane, když tam přistanou (pokud by stávající popis nebyl uvěřitelný)

V čase, který ti zbývá, toho chceš ve vesmíru stihnout co nejvíc. I proto jsi vzala tuto misi k asteroidům, a jestli se to ještě kdy podaří, __máš sen se dostat i na Mars__. Na Marsu je trvalá základna, jsou tam ti nejlepší vědci a létá se tam vždy párkrát za dlouhý čas. Proto, kdyby ses tam jednou dostala, bys tam pravděpodobně mohla zůstat pracovat až do úplného konce a uložili by tě pak do marsovské půdy, což by ti přišlo jako správný způsob, jak svou životní cestu zakončit.

Nemáš už co ztratit a tak neváháš kvůli tomuto snu i poměrně riskovat. Například jsi zvažovala se na stanici zkusit oddělit od posádky a nechat se "zachránit" jinou lodí, která na Mars ze stanice poletí. Ale zatím se zdá, že vaše loď letí ke stanici jako jediná za dlouhou dobu, a tak tento plán padl.

// TODO manifestace a vývoj její nemoci během hry. Může to i někdo vědět / někdo si skriptem všimnout (ale v origu to není).

## Ostatní postavy

// Alexandra není úplně kompetentní - možné společné téma s Marcem

__Alexandra__ - Kapitánka. I když je na velení lodi hodně mladá a nepůsobí úplně kompetentně.

__Danny__ - Operations manager, tj. člověk, který se bude starat o náklad. Neznáš ho.

// ví o jeho falešném posudku

__Johnny__ - Před lety se ti stalo, žes odcházela pozdě z práce a zaslechla, jak se jedna kolegyně hádá s člověkem, kterému dělala prohlídku pro vesmírný výcvik. Říkala mu, že kvůli jeho špatnému ovládání rukou a psychickému stavu mu povolení dát nemůže. On ji ale úpěnlivě přesvědčoval. Pak řekl, že se můžou domluvit i jinak, a zavřel dveře.

Zkusila jsi jít blíž. Nic dalšího už jsi neslyšela, ale když se dveře otevřely, minula ses s tím člověkem. Měl nepřehlédnutelnou jizvu přes obličej. Tu sis zapamatovala a jsi si skoro jistá, že to byl Johnny Miles. Zapamatoval si on tebe?

V oficiálních záznamech žádné zdravotní problémy nemá. Když by se na jeho skutečné problémy přišlo, určitě by měl s létáním utrum.

- Dá se tím na něj zatlačit, pokud budeš něco potřebovat.
- Určitě je dobré mu zabránit, aby dělal nějaké práce na lodi, aby tím neohrožoval ostatní (jestli to udělat domluvou, přímo prozradit jeho stav, nebo to udělat jinak, je na tobě).
- Taky bys ráda zjistila, jak vážný jeho stav ve skutečnosti je, aby ses podle toho mohla rozhodovat, co dál. Možná nějak hodně diskrétně s ním promluvit? Nebo nezná se Johnny dobře s někým dalším z posádky, který by to tím pádem taky mohl vědět?

Jeho pozice na lodi je navigátor.

// vzájemné latentní napětí, které se eskaluje
// (není navázáno na pozdější děj)
// TODO- připomíná jí manžela. Zatím jen zvolen podobný popis bez prvoplánového "připomíná ti manžela". Doplnit později, pokud bude nutné být víc explicitní.
// TODO- nápad: snubák? A pak by to nějak řešili.

__Marc__ - Příjemný kluk. Uvažuje hodně originálně (někdy až na hranici toho, že je trochu odtržený od ostatních), ale pro tebe je toto naopak zajímavé. Jak uvažuje a co říká ti přijde často inspirativní a pomáhá ti dávat nový pohled na věci. Ráda se s ním bavíš.

Je palubní inženýr, takže se technicky stará o loď a o to aby fungovala.

_Loren si to zatím neuvědomuje, ale toto "spříznění duší" může přerůst v nějaký romantický zájem. Rozdíl věku a životních zkušeností mezi nimi je velký a Marc je pro ni v jistých ohledech skoro ještě dítě. Nějaká přitažlivost tam ale rozhodně je. Loren se snaží nad tím příliš nepřemýšlet, aby nemusela řešit, co vlastně s tím "vztahem" chce dál a taky aby neotvírala nějaká bolavá místa z minulosti případně její současný stav. Ale pokud se překročí nějaké hranice (a pocity vedou Loren, aby to zkusila), tak tyto věci už řešit bude muset._

# 1. scéna

# 2. scéna

Začátek:
    - Probouzíš se z hibernace. Podle počítače je to neplánované probuzení, takže ho musel spustit někdo ze Země. Proč, to netušíš.
    - Podle protokolu nyní probudíš kapitánku Alexandru a pak postupně zbytek posádky. Stačí ke každému přijít, naznačit, aby se probudil a udělat nějakou jednoduchou kontrolu (např. pohybovat mu prstem před obličejem a říct ať prst sleduje).

Během scény:
    - Lodní inženýr Marc bude mluvit o úpravách lodi a říkat, že něco "nejde". Pokud budeš u toho, bude ti díky zkušenosti psychologa hned jasné, že lže, respektive neříká všechno. Můžeš ho s tím konfrontovat přede všemi, sama bokem, nebo to říct někomu dalšímu, pokud budeš chtít.
    - Kapitánka Alexandra bude asi chtít Johnnymu svěřit poměrně fyzicky náročnou práci. Vzhledem k tomu, že víš o jeho falešném zdravotním posudku, vůbec to nebudeš považovat za dobrý nápad. Je na tobě, jestli odhalit celou pravdu o Johnnyho posudku hned, ale každopádně budeš proti přidělení této práce Johnnymu. Je to nebezpečné jak pro něj, tak pro zbytek posádky. Zkus se taky obrátit na Dannyho, vypadá rozumně a kapitánčin přístup se mu zjevně taky nelíbí, třeba podpoří tvoje argumenty a společně už kapitánku přesvědčíte.
    - Tvým úkolem na lodi je život a zdraví posádky, takže když se bude rozhodovat mezi bezpečnými a nebezpečnými variantami čehokoli, jsi spíš pro ty bezpečné.
    - Pokud dojde ke zranění, je potřeba zraněného základně ošetřit a pak dát do hibernační jednotky. Jsou v ní všechny potřebné přístroje a po nějaké době uvnitř se zranění zotaví. Víš, že zranění nejsou vážná a po hibernaci (tj. v další scéně) už bude postava opět úplně v pořádku.

Konec:
    - Uložíš ostatní a nakonec i sebe do hibernačních jednotek a pokračujete v cestě.

# 3. scéna

Začátek:
    - Probouzíš se z hibernace. Probudíš kapitánku a pak ostatní, stejně jako minule. Zhruba za 10 minut přistanete na stanici.

Během scény:
    - Před startem bude Johnny potřebovat znát zbývající hmotnost kyslíku v systému podpory života a zásob. Celkem to je 805kg. Spočítala sis ale, že když řekneš zhruba 1300kg, zážeh bude silnější právě o tolik, že nasměruje loď na Mars, kam se chceš dostat!

Konec:
    - Všichni se uložíte do hibernace.

# Sny

Začátek:
    - ...

Během scény:
    - Jste na nějaké párty s tvou sestrou.
    - __Alexandra:__ Tvoje sestra. Vyloženě tě štve, jak neustále vrtá do tvého osobního života a odsuzuje, že máte s manželem otevřený vztah. Je to snad její věc? Je teď sama, ale evidentně se jí líbí jeden z kluků tady (Marc). Tebe Marc nějak extra nepřitahuje, ale schválně ho zkusíš sbalit jí před nosem, ať si to vyžere, kráva.
    - __Marc:__ Kluk, o kterého má tvoje sestra zájem. Hraješ svou "nejvyšší hru" abys ho sbalila, jí naschvál.
    // TODO- __Danny, Johnny:__ (volné k možnému doplnění, pokud bude mít Loren nějaké téma, na které by se hodili navázat) -- nápad: je nemocná, tak nějací týpci / doktoři, co ji varovali a teď do ní s tím zas budou rýt?

# 4. scéna

Začátek:
    - Probouzíš se z hibernace. Probudíš kapitánku a pak ostatní, stejně jako minule.
    - Dannymu se rapidně změnily všechny zdravotní hodnoty, oproti předchozím dvěma hibernacím. Netušíš, co mu je, ale všechny hodnoty jsou naštěstí v normě. Jediná horší je snížená saturace kyslíkem, ale to by zatím měl zvládnout (maximálně se mu bude trochu motat hlava a cítit se opile, stačí na něj dohlédnout). // Nadhoz na podezření, že se něco stalo v stanici (zdůrazněno v 5. scéně). TODO- možno dát pak i explicitně, že má jinou DNA, nebo Loren navést, aby zkusila nejdřív řešit věci diskrétně, protože Danny něco tají a veřejně to neřekne.

Konec:
    - Zhasnou se světla a ozve se hudba.

# Sny 2

Začátek:
    - ...

Během scény:
    - Jste na té dovolené s kamarády, pár týdnů potom, co Steve umřel. Cítíš se ale úplně jinak. Cítíš se zrazeně, možná až rozzlobeně. Že tě nechal samotnou. Že ti nic neřekl. Že se zachoval jako zbabělec, místo aby se k problémům postavil čelem... Ale teď už chceš, aby ti to hlavně bylo jedno. A docela se ti to i daří.
    - Jste na výletu v horách, v krásné přírodě, přeskakujete skály, smějete se. Cítíš se tak naživu, jako už dlouho ne. S jedním z kluků, Glenem, se zvlášť bavíš. Všude jste první, vzájemně se popichujete a hecujete, kdo kam zvládne vylézt. Možná trochu flirtujete. Nakonec, nikoho nemá, a rozhodně je ti sympatický.
    - Přes cestu jsou občas skály a ostatní se trochu zdráhají přes ně jít. S Glenem se snažíte je ukecat, aby pokračovali. Vracet se vám nechce.
    - _Čáry na zemi symbolizují skály a složité úseky cesty, je potřeba je přeskočit. Jak je postupně přeskakujete, scéna graduje._
    - Pokud se někomu něco stane, budeš mít velmi zvláštní pocity, v podstatě  ti to bude jedno. Dokonce až jako by si za to mohl sám a tys měla škodolibou radost.
    - _Pokud se něco stane, nikoho nezachraňuj ani nepomáhej._
    - __Johnny:__ Glen, kluk se kterým se hodně bavíte, děláte hlouposti, smějete a provokujete se. Rozhodně je tam napětí, díky kterému zapomínáš na všechno ostatní a žiješ tady a teď. Baví tě to, jdeš tomu naproti a zkusíš, kam se to během scény vyvine. // TODO- dle betatestu možná doplnit, že to mají vygradovat před třetí čárou. Viz že nejsou Alexandra a teda zachraňování Marca je fakticky neomezuje, ale i tak to může scénu nabourat a odradit je / ukončit jim hru dřív, než stihnou, co chtěli.
    - __Marc:__ Tvůj kamarád, který dovolenou domluvil. Glenův spolužák. Nejvíc sportovně založený z vás a ten, za kterým všichni nakonec jdou. Takže když chcete ostatní přesvědčit, aby se šlo dál, vždycky je nejrychlejší a nejjednodušší přesvědčit rovnou jeho.
    - __Alexandra a Danny:__ Kamarádi od kluků. Párkrát už ses s nimi viděla, ale tolik je neznáš. // TODO- volné k doplnění linek

# 5. scéna

Začátek:
    - _V přechozí scéně jedena z postav zemřela. Pokud v následujícím textu narazíš na nějaký pokyn, který se týká této postavy, prostě ho ignoruj (případně ho vykonej bez ní)._
    - Došlo k poruše hibernační jednotky a počítač vás automaticky probudil. Po probuzení společně zkontrolujete záznamy v počítači. Podle nich nějak upravoval hibernační jednotku váš mrtvý kolega. Změny jsou ale zaheslované, takže zjistit přesně, co se stalo, a případně to upravit zpět bez hesla nejde.

    Že by to skutečně udělal mrtvý kosmonaut, je nesmysl. Spíš se zdá, že někdo záznamy v počítači zfalšoval. Ale to by nebylo jen tak. Odhaduješ, že by to dokázal jen Marc a možná Alexandra.

    Je potřeba zjistit, kdo to byl, a dostat z něj heslo. Každopádně ale domluvou, ne násilím (tomu bys zabránila). Možná bude lepší na začátek neříkat, že podezíráš někoho z ostatních, a vytáhnout to až po chvíli, abys co nejlíp viděla, jak kdo reaguje (a mohla tak odhadnout, kdo to byl).

    Pokud zjistíš, kdo to byl, měli byste ho asi raději spoutat, ať neprovede něco dalšího ostatním ani sobě. Použijte připravené stahovací pásky.
    - Dannyho stav se zhoršil, saturace klesla do nebezpečných hodnot. Pokud opravíte hibernaci a dáš mu na cestu zpět maximum kyslíku, možná to přežije. Jestli se ale jeho stav bude zhoršovat stejným tempem, bohužel ani to by nestačilo a můžete doufat jenom v zázrak. Co nízkou saturaci způsobuje stále netušíš. Ostatní hodnoty jsou stejné, jako při předchozí hibernaci, a rapidně rozdílné oproti prvním dvěma hibernacím. Cokoli mu je se tedy nejspíš muselo stát při tom výstupu do stanice.
    - _V této scéně můžete používat počítač všichni (a číst, pokud ho používá někdo jiný)._
