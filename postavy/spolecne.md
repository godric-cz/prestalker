# 1. scéna

Zítra odjíždíte do vesmírného střediska, kde už budete odříznutí od světa, a za pár dní vás čeká start. Toto je poslední večer "normálního" života před odletem.

Protože by nervozitou stejně nikdo nespal, stalo se tradicí místo toho dělat společnou rozlučkovou párty. Tyto oslavy umí být i dost divoké. Přecejenom je to na několik měsíců či let naposled, co se můžete nějak pořádně pobavit.

Zároveň všichni potřebujete upustit páru a aspoň chvíli přebít stres, který je s odletem spojený i u těch největších profíků. Pro vnější svět platí "co se stalo na párty, zůstane na párty" a i mezi kosmonauty je nepsaná dohoda, že dnešní večer se neřeší (tedy aspoň u těch, kteří si ho budou pamatovat).

Atmosféra je uvolněná a v podstatě není potřeba se omezovat. Všichni chápou, že je to speciální večer, a pokud někdo něco přežene, maximálně se tomu společně zasmějete, ale nic víc.

Začátek:
    - Po přečtení postav se všichni přesunete k baru. Scénu popíše a zahájí vypravěč.

Během scény:
    - Scéna slouží k představení postav a vytvoření nějakého společného civilního zážitku. Zážitek je to neformální, trochu vtipný a třeba i trochu trapný. Jde o to nasát atmosféru, že i ostatní jsou celou dobu vašeho letu především lidé z masa a kostí s vlastním životem, sny i bolístkami a nedokonalostmi. A ačkoli se v mnohém lišíte, nakonec jsou to stejně v podstatě lidé, jako ty.
    - Rozehrát vztahy: Na základě pozitivních vztahů se dají udělat trapné nebo vtipné situace, ty negativní spíš naznačit. Pokud se objeví konflikt, hrát ho spíš vtipně, než dramaticky. Například dvě postavy se pohádají, začnou se (nešikovně) prát, třetí postava je rychle uklidní, všichni se pak budou předhánět v tom, kdo se komu víc omluví, dají si panáky a jdou se věnovat společně nějaké další párty činnosti. Každou takovou situací si připravujete materiál pro různé vyjasňování, omluvy, opětovné vytahování, probírání za střízliva a obecně rozehrávání vztahu v dalších scénách.
    - Dělat nesmysly: různé sázky, drinking games, nesmyslné aktivity jako lezení po věcech, snaha někomu něco říct, do které se v polovině zamotáte a snažíte se to zamluvit, hodnocení kolegů či kolegyň v libovolných ohledech, samozřejmě tancování (a přesvědčování ostatních k tancování) a libovolné další hlouposti, které opilí lidé tak obvykle dělají.
    - Historky z rozluček: další oblíbená zábava jsou historky z výcviku a z rozlučkových párty předchozích misí. Můžete se inspirovat vlastními historkami z rozluček se svobodou, školních akcí, firemních večírků a podobně.
    - Rozdělovat se: Dynamika mezi dvěma lidmi funguje jinak, než mezi třemi nebo pěti. Střídání fází, kdy jste všichni pohromadě, a kdy dva nebo tři odejdou tančit nebo si povídat o životě dá víc prostoru k otevření témat a udělá scénu zajímavější.

Konec:
    - Scéna končí přípitkem.

# 2. scéna

Během scény:
    - Tato scéna slouží k rozehrání vztahů "na vážno" (oproti párty) a vytvoření pocitu, že "tohle se opravdu dějě". Jsme ve vesmíru, jenom nás pět, miliony kilometrů od kohokoli dalšího, a pokud se cokoli stane, musíme to vyřešit sami. Hranice mezi rutinním letem a bojem o život může být nesmírně tenká. Scéna vás povede k tomu se rozdělovat a vytváří volnější časové úseky. Ty slouží k možnosti se bavit s ostatními v soukromí (resp. menším počtu) a o civilních věcech. Dá se taky omluvit, vyjasnit nebo navázat na cokoli, co se dělo na párty. Cílem je rozehrát vztahy, v dalších scénách už bude prostoru méně.
    - TODO možná doplnit do dalších scén, k čemu slouží nebo jak je hrát.

# Sny

Během hibernace se ti zdají sny. Je to zvláštní, protože hibernace není spánek. Nikdy dřív jsi sny během ní neměl/a, ani nevíš o nikom, komu by se to stalo.

Začátek:
    - _Následuje krátká meziscéna, během které&ensp;__se nemluví__._
    - _Vyjadřuj se jen pohybem, gesty, pohledem, atd... Co se děje může být trochu nejasné a abstraktní. Toho se neboj, takové sny jsou._
    - _Až si vše přečteš a budeš připraven/á, odlož postavu (jako obvykle). Jakmile začne hrát nahlas hudba a rozsvítí se světlo, přesuň se s ostatními na scénu a začněte hrát._

Během scény:
    - _Ostatní hráči teď představují jiné postavy. Níž je napsáno, kdo je kdo._
    - _Sen se úplně liší od reality. Nějaké postavy v realitě nemusí existovat, nějaké situace během scény mohou být vyloženě divné. Je to sen._

Konec:
    - Zhasne se světlo a ztiší se hudba.

# Sny 2

Během hibernace se ti zdají sny. Tentokrát je to ale jiný sen, než minule.

Začátek:
    - _Platí stejná pravidla, jako minule: během snu&ensp;__se nemluví__._
    - _Vyjadřuje se jen pohybem, díky čemuž může být sen trochu abstraktní a nesrozumitelný, což je správně._
    - _Až si pokyny přečteš, odlož postavu jako obvykle. Jakmile začne hrát nahlas hudba a rozsvítí se světlo, přesuň se s ostatními na scénu a začněte hrát._

Během scény:
    - _Ostatní teď představují jiné postavy oproti zbytku hry a můžou se lišit i oproti předchozím snům. Níž je napsáno, kdo je kdo._
    - _Sen se úplně liší od reality. Nějaké postavy v realitě nemusí existovat, nějaké situace během scény mohou být vyloženě divné. Je to sen._

Konec:
    - Zhasne se světlo a ztiší se hudba.

# 5. scéna

Konec:
    - Pokud dojde k otevření nákladu, scéna pokračuje abstraktně. __Nemluví se.__ Objeví se průvodce, který vás závěrem povede. Je zásadní, kdo stál poblíž nákladu a kdo ne.
    - Scéna končí zhasnutím světel.
    - Pak následuje ještě kratičká "potitulková scéna" od organizátorů a tím hra končí. (TODO pokud bude)
