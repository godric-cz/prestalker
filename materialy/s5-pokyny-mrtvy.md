(titulka: E9197)

V této scéně nehraješ postavu, ale máš speciální roli. Budeš mít k dispozici počítač (a později i vysílačku) a pomocí náznaků budeš stupňovat atmosféru a povedeš ostatní postavy k závěru hry.

Můžeš si to představit jako libovolnou z následujících variant: jsi duch, počítačový virus, verze mrtvého kosmonauta z alternativního vesmíru, nebo třeba jenom projev davového šílenství, který se zdá ostatním postavám. Jak to je "doopravdy" je čistě na tobě.

Tvoje hra má tři fáze:

# Fáze 1: počítač

Od začátku scény máš k dispozici počítač. Budeš normálně odepisovat na všechny výzvy a zprávy v terminálu tak, jak to dělali v předchozích scénách organizátoři. Když si nebudeš jistá, můžeš se vždy s organizátorem poradit.

Krom toho budeš ale taky vkládat do terminálu občas podivné zprávy a informace, které se budou časem stupňovat. Cílem je zbytek hráčů trochu vystresovat, znejistit a dodat hře na závěr trochu mysteriózní / psychologický prvek.

Jak rychle posílat zprávy a gradovat situaci se bude řídit tím, jak bude vypadat situace na scéně. Opět se můžeš radit s organizátory.

Na začátku scény ostatní postavy řeší nefunkční hibernační jednotku a podezírají z její úpravy tvou původní postavu. Tomu odpovídají i záznamy v počítači. Pokud rovnou začnou zadávat nějaké normální příkazy do počítače, normálně jim od začátku odepisuješ. Po pár minutách (ideálně, když někdo zrovna bude u počítače) pošleš první divnou zprávu:

- __j__ - Prostě jenom jedno nesmyslné písmeno a dál nereaguješ nijak, nebo jenom opět na normálně na normální výzvy.

Pak postupně posíláš další zprávy, můžeš se inspirovat následujícím postupem:

- __jjjjjjjj__ - Použiješ písmeno jako minule a vyplníš s ním obraz.
- __ahoj__ - Případně jiný pozdrav / slovo. Opět chvíli nereaguješ.
- __ahoj__ - Stejně jako v předchozím případě, ale teď už na každou případnou zprávu, kterou hráči odpoví, odpovídáš pořád dokola "ahoj".
- __ale proč?__ - Toto může znamenat třeba něco jako "proč jste mě tam nechali", ale ostatní si to můžou vyložit jakkoli. Opět můžeš zprávu zopakovat, podle toho, co (a jestli něco) hráči odpoví.
- (něco zopakovat) - Pokud nějaká z postav něco řekne (třeba "To by Alexandra neudělala"), můžeš tu větu obratem napsat na terminál, nebo klidně několikrát rozkopírovat.
- __ťuk ťuk__ - To je poslední zpráva v této fázi, a než ji zadáš, domluv se s organizátory. U této zprávy je potřeba, aby skutečně v okamžiku zadávání u počítače někdo byl a viděl živě, jak se zpráva objeví.

Předchozí seznam slouží jako inspirace, můžeš si ho libovolně upravit a doplnit si vlastní nápady na zprávy. Stačí se držet základních principů:

- Dát hráčům prostor na hádku kolem hibernace a zprávy posílat jen občas. Aby hra nebyla o řešení terminálu. To má být jenom jako koření.
- Na odpovědi hráčů na terminálu nereagovat, nebo jen velmi málo a nejednoznačně. Například napíšeš "ale proč?", hráči odepíšou něco co se ti líbí, odepíšeš "správně", ale dál už zas nereaguješ.
- Neprozrazovat hráčům, kdo jsi / co jsi.

# Fáze 2: vysílačka

Na začátku této fáze se v blízkosti objeví další loď a bude po kosmonautech chtít, aby se jí vzdali a vydali náklad. Hráči se budou rozhodovat, jestli tomu vyhovět, nebo odmítnout.

Tvým cílem bude (společně s organizátory) postupným dávkováním informací toto rozhodování gradovat a držet spoluhráče v napětí. Pokud budou spoluhráči příliš naklonění jedné variantě, přidáš informace pro podporu opačné varianty.

V této fázi budeš mít dál k dispozici počítač. Pomocí zpráv v něm budeš ostatní motivovat, aby si náklad nechali. Kromě toho se ale časem promluvíš z vysílačky v roli tvojí původní postavy. V této roli budeš moct spoluhráče motivovat naopak, aby se vzdali.

Zprávy ve vysílačce jsou zhruba následující:

- Nějakou dobu po kontaktu s další lodí, pokud budou nebudou hráči ochotní jednat o vzdání se, použijí organizátoři argument __"někdo by s vámi chtěl mluvit"__ a nechají tě s ostatními mluvit vysílačkou. Řekneš jim, že žiješ, a vysvětlíš to nějakým příběhem, který se podobá, ale zároveň odporuje, tomu, co zažili. Například, že tě nechali na stanici, proto hmotnost lodi nebyla správná a proto se poškodil motor, a tebe vyzvedla tato loď, která letěla na záchranu, protože za dobu vašeho letu se zjistilo, že náklad je nebezpečný a vyvolává rušení. Klidně si domysli i detaily, například: Jak jsi viděla okénkem, jak ostatní mluví někam do prázdna, jako by si mysleli, že tam jsi, zatímco ty ses dobývala dovnitř, ale úplně tě ignorovali, a nakonec se rozhodli odletět.
- Příběh výš ber jako inspiraci. Můžeš ho použít, ale klidně libovolně přibarvit, nebo i vymyslet úplně jiný, vlastní. Cílem je zasít ostatním postavám do hlavy pochybnosti, jestli to co prožívají je pravda, jestli nezačínají bláznit a jestli to co se stalo se skutečně stalo tak, jak si to pamatují. Proto by příběh měl být pro ostatní aspoň trochu uvěřitelný.
- Další zpráva může být, že ostatní skutečně začínají bláznit, a že to způsobuje náklad. Rušení z něj je tak silné a na takových frekvencích, že ovlivňuje jejich vnímání, a že mají tím pádem náklad vydat. V nové lodi je stíněný kontejner, do kterého se náklad zavře, a tím se rušení zabrání.
- Případně můžete i za běhu s organizátory vymyslet další zprávy.
- Můžeš tlumočit požadavky organizátorů vůči zbytku kosmonautů jako "vyjednavač".

TODO nyní počítač: ...

TODO (ne nutně v tomto pořadí):

- "někdo s vámi chce mluvit" a vyprávění fake příběhu
    - možná: pokud jsou příliš naklonění vydání se, zakončit podezřele (např. "to by stačilo" vytrhnout vysílačku a mluvíme my)
    - opět říct, že příběh je jako inspirace, říct jeho smysl ve hře a preferovat hráče, aby si vytvořil / upravil vlastní.
- doběhnutí simulace (tedy výsledky na terminál)
- "Alexandra už to dávno ví" -- TODO bug: Alexandra může být mrtvá postava.
- možná: nějaký call to action k otevření nákladu?
- možná: avizovat, že se otevřením něco stane, a jestli chtějí zariskovat, mají stát poblíž, a jestli ne, mají jít bokem (pokud bychom chtěli nějak racionalizovat diskuzi nad tím ne/brat alt. postavu)
- možná: uvést, že jedna postava má speciální hru a hodně meta hru (aby nebyli smutní z CP role na konci).
- nápad: druhá loď jim preventivně zničí motor pro případ, že by chtěli odletět. Může to na hráče působit i překvapivě (pokud možnost odletět nezvažovali).
- nápad: Mohlo by to být i reálně tak, že postava skutečně hraje, tj. reálně ji cizí loď zachránila z vesmíru, akorát ji nutí něco říkat, a ona chce nějaký náznak, že je to fake, do zprávy vpašovat.
- TODO napsat někam "zdroje" -- de facto inspirace. Mj. Vzpomínka na Zemi.

# Fáze 3: závěr

TODO
