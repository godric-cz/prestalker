(titulka: V8704)

_"Takový manévr nejde provést. Nemáme na to palivo. Ještě to přepočítám, ale předem říkám, že to není reálné."_

Podle dat se stanice se posunula z dráhy (už to samo je divné) a teď nemáte dost paliva, abyste ji dostihli.

# Úprava motorů

Technicky vzato by řešení existovalo, ale sám jsi proti tomu. Ze začátku klidně chvíli říkej, že to prostě nejde, a musíte se vrátit. Řešení totiž spočívá v tom, že by se musel nebezpečným způsobem upravit motor lodi. Není zaručené, že by pak motor vůbec manévr vydržel (reálně je riziko pár procent, ale i to je pro tebe hodně).

A to není všechno. Úprava se dá provést jenom z volného prostoru. Máte sice dva skafandry, ale na výstup do volného vesmíru jste nikdo netrénovali, takže i samotná práce je dost nebezpečná. Navíc máte jenom jeden pokus. Doplňování a dobíjení skafandrů po návratu a výstup znova by zabral tak dlouho, že už by oprava motorů k dostižení stanice nestačila.

Jsi proti tomu. Spíš by se ještě měla snažit vymyslet nějaké řešení Alexandra nebo Johnny. Pokud to ale nezvládnou, a bude nutné vystoupit do volného vesmíru, rozhodně chceš jít ven ty. Nakonec za loď jsi zodpovědný ty a rozumíš jí nejlíp.

Výstup do vesmíru probíhá tak, že dva lidé jdou ve skafandrech ven a spolupracují a jeden člověk na lodi s nimi komunikuje vysílačkou. Pravděpodobně půjde Alexandra a někdo další. Pokud to budeš ty, chceš jednak udělat dojem tím, že práci uděláte dobře, a taky můžeš využít čas k rozehrání vztahů. Pokud se cokoli stalo na párty (nebo naopak chtěl jsi něco udělat, ale neudělal) využij tu příležitost abys s ní o tom promluvil.

Přesné pokyny k výstupu do vesmíru a úpravě motorů jsou v dvou dokumentech:

- N1753 pro ty dva, kteří půjdou ven.
- E2604 pro toho, kdo zůstane uvnitř a navadí zbývající dva vysílačkou.

# Provedení manévru

Jakmile je motor upraven, je možné provést manévr. Je potřeba správně otočit loď a pak ručně spustit hlavní motor přesně na 43 sekund. Na přesné změření času použijte například něčí telefon.

Konkrétně to provedeš tak, že si pujčíš termínál od Johnnyho a uděláš následující:

- napiš `otocit` - to loď otočí do správného směru. Jakmile to bude hotovo, uvidíš potvrzení.
- napiš `pripravit zazeh` - tím se zapne žhavení motoru. Jakmile bude připraven, opět uvidíš potvrzení.
- napiš `F` a začni měřit čas, tím se zapne motor.
- přesně po 43 sekundách napiš `E` a motor se vypne.

Pak vrať terminál Johnnymu, aby zkontroloval navigaci. Pokud se všechno podařilo a budete opět na správné dráze směrem k stanici, můžete si progratulovat a opět se uložit do hibernace na zbytek cesty až ke stanici.
