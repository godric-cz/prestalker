Jsi v nákladovém prostoru, je tu tma. Na stěně vidíš velkou konstrukci pro upevnění nákladu. Přesuneš se k ní a položíš se na ni, takže teď vidíš otevřenými dveřmi nákladového prostoru přímo ven.

Ve volném vesmíru vidíš naproti vám druhou loď. Reálně to bude sice jenom pár desítek metrů, ale odsud vypadá přes to malinká a neskutečně daleko.

Po chvilce ucítíš, jak se konstrukce hýbe a pomalu tě začíná tlačit ven z lodi. Zhruba na úrovni výstupu z lodi tlak přestane, a dál už jen pomalu setrvačností letíš směrem k druhé lodi.

Opatrně se ohlédneš, a vidíš, jak se od původní lodi pomalu vzdaluješ. Všude kolem tebe je už jenom nekonečné vesmírné prázdno a tma. Díváš se na siluetu druhé lodi v dálce a doufáš, že se vám do toho malinkého obdelníčku otevřeného nákladového prostoru podařilo trefit. Jinak...

Následujících několik minut je těch nejdelších v tvém životě.

_Nech dvakrát přesypat hodiny a pak pokračuj ve čtení._

---

Loď se postupně přibližuje. Jsi si čímdál jistější, že jste se trefili. Konečně proletíš vstupem nákladového prostoru a pak se chytíš konstrukce podobné té, která tě sem poslala z vaší lodi.

_Nyní můžeš vstoupit do lodi._
