# Alexandra Parker

Od mala jsi byla velmi systematická a organizovaná, během školy se ti dařilo, byla jsi oblíbená a vždycky uměla zapůsobit na ostatní a dosáhnout toho, čeho chceš. Z předmětů tě bavily vždycky technické věci: matematika, fyzika, astronomie.

Možností na vysokou byla hromada, ale z toho, co tě bavilo, jsi nakonec trochu náhodně zvolila ekonomii. Nakonec se to ukázalo jako dobrá volba.

Je ti 29 a nedávno tě povýšili na vedoucí ekonomického oddělení v místní bance. Předběhla jsi tak většinu kolegů, kteří ti můžou jen tiše závidět. Máš skvělého muže a společně vychováváte malou dcerku.

Máš mladšího bratra Iana. V mládí a během tvého dospívání jsi k němu byla občas trochu jízlivá, ale zhruba během jeho střední a vysoké jste si začali víc rozumět a byli si opravdu blízcí.

Ian se rozhodl stát kosmonautem. Vůbec bys to do něj neřekla, ale i protože jsi sama měla ráda astronomii, společně s rodiči jsi ho v tom podporovala. A evidentně to bylo pro něj to pravé, začalo se mu v tom nečekaně dobře dařit, hodně díky tomu i charakterově dospěl a pár let zpátky začal skutenčně létat do vesmíru, dokonce bývá i občas v televizi.

Bohužel v poslední době už se kvůli jeho práci moc nevídáte a asi mu to stouplo do hlavy, takže umí být někdy odtažitý až nepříjemný. Po návratu z posledního letu dělal oslavu, na které jste se dokonce pohádali. Čímdál víc ti dochází, že vaše vztahy už jsou spíš rozbité. Období, kdy byl na vysoké, je dávno pryč, a dál půjdete životem nejspíš každý jinou cestou.

// punchline na závěr

Jsi Alexandra Parker, nikdy ses nepodívala do vesmíru, ale zachránila jsi svého bratra.

// TODO probrat, jestli být takto explicitní (larpový standard) nebo implicitní (říct pouze jaká je, ale že není slavná a nebyla ve vesmíru jí musí dojít samotné srovnáním s původní postavou)

# Danny Dwight

// TODO meta info o záměně s Joshem

# Johnny Miles

Jsi z zajištěné rodiny, v mládí sis užíval života a vesměs nic tě netrápilo. Šla ti škola, byl jsi oblíbený, ženami zvlášť. Po střední jsi šel na vojenskou akademii ve West Pointu, což byla ve vaší rodině tradice.

Vysokou sis užíval, chodil po všech párty, naučil ses na elektrickou kytaru. Poslední ročník po tobě otec chtěl, ať se zapojíš do jeho firmy. Neochotně jsi souhlasil a na dálku mu chvíli pomáhal s nějakým papírováním, ale bylo to ubíjející.

Zároveň jsi ale během roku dal dohromady pár spolužáků a lidí z okolí a začali jste konečně pořádně hrát, hlavně lokálně, ale na koncerty rychle začalo chodit hodně lidí a začali vás lákat vydavatelé, ať u nich natočíte desku.

Školu jsi nějak doklepal, ale z práce u otce jsi byl totálně znechucený a tak jste dali s kapelou hlavy dohromady a zkusili skočit po příležitosti dělat hudbu. Album jste natočili, fakt se chytlo a díky tomu ses mohl živit hudbou.

Následující roky byly divočejší, někdy jste natáčeli a hráli, někdy jste prostě jenom užívali života, občas byly i nějaké experimenty s drogami a jednou jsi dokonce skončil na odvykačce, ale pak ses dal dohromady a hromadu pocitů z toho dal do nové desky, která zas byla hodně úspěšná.

Finančně na tom nejsi nic moc, tak slavní nejste. Žiješ různě po podnájmech, ale ty luxus nepotřebuješ a na živobytí to stačí. Za to máš absolutní svobodu, jsi králem každé párty a holky na tebe po koncertech prakticky stojí frontu.

Jsi Johnny Miles, je ti 32, proplouváš životem v té největší pohodě a užíváš si to.

# Loren Ellison

Už jako malá jsi byla hodně cílevědomá a šla si za svým. Ne vždycky to bylo snadné, například během dospívání ti rodiče nechali na krku mladší sestru, o kterou ses musela starat. Obětovala jsi jí možná nejlepší část života a ona ti nikdy ani nepoděkovala, což tě dost rozčilovalo. Ale časem ses na tady ty pocity prostě vykašlala, odstěhovala se a začala žít vlastní život.

Rozhodla ses stát doktorkou, na vysoké jsi měla skvělé výsledky, začala jsi pracovat jako vědec v oblasti biologie a časem ses dostala dokonce k vesmírnému programu, popadla příležitost a stala se lodní lékařkou.

Během té doby ses seznámila se svým prvním manželem Stevem a asi po roce jste se vzali (i když jste to brali jako otevřený vztah, během výcviku ses potkávala s mnoha atraktivními lidmi, kteří měli zájem o čistě o fyzické věci, takže proč toho nevyužít).

Zhruba rok bylo to manželství fajn, ale pak se ukázalo, že už tolik nefunguje. Navíc tvoje "skvělá" sestra měla tendenci do vás pořát rýt, což určitě taky nepomohlo. Než jsi ale stačila ty věci vyřešit, vzal Steve situaci do vlastních rukou a ... spáchal sebevraždu. Nechápala jsi, proč ti to udělal. Nikdy ale problémy moc nedokázal řešit a házel je na tebe a tohle byl bohužel jen konečný důsledek toho přístupu. Dostávala ses z toho dlouhé týdny, ale naštěstí jsi měla dost známých z práce a výcviku, kteří tě podrželi a pomohli ti postupně se vrátit do života.

Dnes je ti 43 let, pořád létáš do vesmíru jako lodní lékařka a mohla bys být i kapitánkou, kdybys chtěla. Život i práce tě baví a užíváš si je.

Hodně lidí kolem tebe v minulosti různě trpělo, ale nikdy sis ani na vteřinu nepřipustila, že bys na tom mohla mít nějaký podíl. Některé jsi vinila, že ublížili oni tobě. A s těmi, kteří tě kritizovali, jsi přerušila kontakty. Nic z toho sis ale nikdy neuvědomila a do konce života budeš v sladké nevědomosti. // TODO tento odstavec explicitně říká, ať postavu odsoudí, a u této postavy je největší kontrast mezi implicitním a explicitním (viz výš) a nejvíc je potřeba rozhodnout, jestli tu má odstavec být

Jsi Loren Ellison a jsi šťastná.

# Marc Friday

Už od mala tě zajímala technika, počítače a vesmír. Během školy ses podstatně víc než o ostatní lidi zajímal o svoje projekty, dokonce jsi dokázal postavit vlastní raketu.

Vystudoval jsi vesmírnou akademii a začínal jsi jako palubní inženýr. Chtěl jsi ale být kapitánem, a tak jsi obcházel všechny firmy i vědecké instituce tak dlouho, než se to podařilo.

Po několika komerčních misích jsi letěl na první výzkumnou misi. Tam ale nastaly potíže. Stanice nebyla úplně v pořádku, zvažovali jste se vrátit, ale nakonec jsi rozhodl, že to s trochou snahy zvládnete a pokračovali jste.

Neodhadl jsi ale správně postoje posádky. Část nejspíš s letem dál vnitřně nesouhlasila, při práci na stanici se kvůli tomu práce komplikovala a zpomalila. Čím dýl jste byli na stanici, tím bylo větší riziko problému, a to se vám vymstilo. Vypukl požár, rozdělil vás a pokusili jste se kolegy na druhé straně zachránit, ale nepodařilo se to.

Ty a další dva členové posádky jste se nouzově vrátili domů. Dostali jste vyznamenání za hrdinství, létali jste dál, ty dokonce na vědeckých misích a udělal sis tak skvělé jméno.

Když se ti daří, když se soustředíš na práci nebo o ní můžeš mluvit a propagovat ji třeba v televizi, je to skvělé. Ale jindy, po nocích nebo v těžších chvílích, se ti často vrací ty okamžiky, jak procházíš zakouřenou stanicí a marně se snažíš zachránit svoje kolegy, které jsi sám poslal dovnitř.

Jsi Marc Friday a jsi kapitán.
