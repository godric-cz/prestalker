(titulka: N5322)

V počítači doběhla nějaká složitá simulace, kterou (zdá se) spustil váš mrtvý kolega. Nejde zjistit, kdy a jak přesně to udělal, ale muselo to běžet každopádně už dlouho.

Nejdřív to vypadá jako nějaké výpočty zakřivení vesmíru a navigace. Na druhý pohled se ale ukazuje, že se počítá zakřivení _uvnitř_ lodi, a tedy, že se to nějak týká nákladu. Autor simulace měl zřejmě nějakou teorii, co je náklad zač a jak by mohl způsobovat rušení a divné chování lodi. Zkusil ji nasimulovat a ... reálné chování lodi a rušení přesně odpovídá datům ze simulace.

Podle simulace je vysvětlení velmi zvláštní: Náklad vlastně není věc, jenom nějak zakřivené vesmírné prázdno. Ovšem zakřivené tak hodně, že "uvnitř" je větší objem, než venku. Mnohem větší, klidně jako celý vesmír. Možná by tak bylo přesnější říkat "na druhé straně", než "uvnitř".

A tím pádem můžete na druhé straně míjet hvězdy, které na vás gravitačně působí, pulsary nebo zařízení, která vyvolávají to rušení, a ostatně vlastně cokoli. Nakonec, není technicky žádný důvod k tomu, aby prostor na druhé straně byl stejný, jako vesmír kolem vás.

(obrázek: propojení lineární)

A na to navazuje druhá část simulace, která zabrala většinu času, a která modeluje věc ještě podivněji: Není ani technicky důvod k tomu, aby na druhé straně byl _jeden_ prostor, který vás ovlivňuje. Míst, které díky takovému zakřivení mohou spolu "sousedit", může být neomezeně a všechna se mohou v jeden okamžik navzájem ovlivňovat.

(obrázek: propojení dvě roviny)

Oblast kolem středu zakřivení, kde je působení všech sousedících prostorů zcela vyvážené, je označená jako _zóna ekvilibria_. Vzhledem k velikosti boxu a odhadované velikosti nákladu by měla být zóna ekvilibria velká asi 2 až 3 metry.

Pokud by se v té oblasti pohyboval člověk, musel by zažívat něco velmi zvláštního, protože by se de facto ocitl ve všech sousedících prostorech zároveň. Proč se to neděje vám, je velká otázka. Možná to souvisí s tím, že náklad je zavřený v boxu, a nemůžete tak prostory vidět ani jinak vnímat.

Pokud by někdo náklad otevřel, na všechny uvnitř zóny ekvilibria by to nejspíš mělo okamžitý efekt. Jak by to vnímal člověk uvnitř (jestli by dokázal vnímat různé prostory, jestli by se dokázal mezi nimi pohybovat, jak by vnímal čas, jestli by vůbec fyzicky a duševně tu situaci zvládnul) stejně tak co by viděli vnější pozorovatelé (jestli se obraz člověka vevnitř nějak změní, pohybuje, nebo zmizí) není jasné.

(obrázek: horizont a elektron-pozitron pár)

Co však jasné je, že celé toto zakřivení je velmi nestabilní, a i uvnitř izolovaného přepravního boxu se postupně "vypařuje". Jakmile by se ale box otevřel, všichni poblíž by se okamžitě octli v zóně ekvilibria. Následně by se obsah boxu začal rychle vypařovat a (pro vnějšího pozorovatele) by se během pár sekund vypařil zcela, čímž by i zóna ekvilibria zmizela a vše se vrátilo do normálního stavu.

// TODO vytvořit nebo stáhnout obrázky

// TODO- nápad: Formátovat jako vědecký článek (dva sloupce, grafy).
// TODO- nápad: Dát tu úvahu už dřív nějaké jiné postavě, která ji tady řekne veřejně. Tento nápad je z inspirací v návrhovém dokumentu.
