(titulka: E2604)

Kosmonauty mimo loď je potřeba navigovat vysílačkou. Postupuje se podle následujícího seznamu:

- Až budou připraveni ve skafandrech u výstupu z lodi, oznámí to vysílačkou. Potvrdíš to a povolíš jim výstup z lodi.
- Po dobu výstupu si udržuj přehled, co právě dělají. Řekni jim, že vždycky, když jim zadáš nějaký úkol, mají ti to zopakovat, abys měl jistotu, že ti rozuměli.
- Jakmile budou venku z lodi, měli by zatím zůstat na místě a pomocí baterky najít panel číslo 1.
- Jakmile ho uvidí, má se k němu přesunout nejdřív jeden a potom druhý.
- Až budou u panelu, v jeho horní části je svorkovnice s porty A až H. Potřebuješ vědět, který je propojený s kterým. Podle tabulky _Propojení svorkovnice_ potom zjistíš, co s panelem provést.
- Následně je potřeba vymontovat pojistky. <!-- TODO možná střídat šroubky, aby to šlo pomaleji. Vyzkoušet -->
- Potom kosmonauti najdou panel s číslem 2, přesunou se k němu, určí s tvou pomocí pojistky k vymontování, vymontují je a tak dokola, dokud neupraví všechny čtyři panely.
- Potom instruuješ kosmonauty, aby se vrátili do lodi.

Pokud dojde během výstupu k něčemu neočekávanému, situaci řešíš se zbytkem posádky, co je na palubě a navrhuješ postup kosmonautům venku. Pokud se ocitnou v nebezpečí, je tvůj úkol dostat je dovnitř. Sami se kvůli stresu a adrenalinu nemusí úplně správně rozhodovat, takže tvým úkolem je případně je přesvědčit.

# Propojení svorkovnice

Následující tabulka udává číslo pro každou možnost propojení na svorkovnici:

        E   F   G   H
    A  12  27   9  15
    B   2   9  22   1
    C  35  12   5  19
    D  17  40  11  23

Sečti čísla za všechna propojení. Vyjde ti dvojmístný výsledek.

Níž na panelu jsou pojistky označené 1 až 4. První a druhá číslice výsledku určuje, které dvě pojistky je potřeba vymontovat.

_Příklad: Jsou propojeny AE a BF. To jsou čísla 12 a 9. Výsledek je 21. Je potřeba vymontovat pojistky 2 a 1._
