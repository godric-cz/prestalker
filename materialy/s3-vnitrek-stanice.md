_Jsem v přechodové komoře. Stěny a podlaha jsou kovový, ale jinak tu nic není. ... Je tu asi metrový poklop dovnitř do stanice. Měřák vedle toho ukazuje, že vevnitř není tlak. Takže to zkusím rovnou otevřít._

Teď postupně projdeš stanici a budeš rádiem oznamovat, co vidíš. Na každou část si nech aspoň 30 sekund až minutu. Popisy každé části najdeš níž. Převyprávěj je svými slovy a doplň vlastní detaily, které tě napadnou.

__1. část:__ Po chvíli otáčení uzávěru se poklop otevře. Neuchází vzduch, takže vevnitř skutečně asi není tlak. Je tam tma. Po posvícení baterkou je vidět 20 metrů dlouhá chodba. Na konci je další, tentokrát už lehký, poklop. Kryty stěn jsou otvírací, za nimi různé harampádí, nefunkční přístroje, kovové kusy a podobně.

__2. část:__ Za druhým poklopem je hranatá polstrovaná místnost. Cvičební přístroje. Dole zaseknutý poklop s průhledem, za ním asi strojovna. Po straně přístroje na přípravu jídla. Přímo vpředu neuzavřený průlez dál.

__3. část:__ Podlouhlá místnost, vlevo čtyři posouvací dveře, za nimi spací kajuty (resp. spíš skříně). Až na pár kusů žádné oblečení ani osobní věci. Přímo vpředu uzavřený průlez dál.
// TODO- možno doplnit divno obraz, divno knihu, osobní fotku, whatevs

__4. část:__ Velká místnost s hromadou vědeckých přístrojů. Chemické nářadí, vzorky kamenů. Počítače žádné, ale od přístrojů vede hromada drátů, nějaké notebooky byly evidentně dřív připojené. Občas papírová poznámka, nic zajímavého, zkoušky složení kamenů, jinak nic. Přímo vpředu poklop, za ním asi tři metry úzká prázdná chodba a na jejím konci masivní poklop podobný tomu na vstupu stanice.

__5. část:__ Za poklopem místnost přímo vytesaná do skály meteoritu bez obložení. Uvnitř velký přístroj s vrtákem a vpředu vyvrtané dlouhé asi 10cm velké vrty do skály. Vedle přístroje je standardizovaný zakódovaný přepravní box velikosti XS, tedy zhruba jako menší skříň. To musí být to, pro co tady jste! Otevřít nepůjde, ale vzhledem k nulové gravitaci ho dokážeš sám s trochou snahy dostat zpátky a na loď.

__Jakmile popíšeš poslední místnost, přestaň úplně mluvit a odpovídat do vysílačky a přečti si další text. Příběh Dannyho Dwighta tady končí.__

---

Od teď hraješ postavu, která se jmenuje Josh Dwight. Josh je hodně podobný Dannymu, ale pochází ze světa, kde se pár klíčových událostí v jeho příběhu odehrálo jinak.

Josh taky letěl ke stanici, ale už dřív. Taky našel stanici prázdnou, ale protože měli v lodi dva skafandry, dovnitř šli dva, on a kapitánka. Kapitánka šla do strojovny a chtěla stanici oživit, zatímco Josh šel dál do místnosti s přepravním boxem.

Jakmile kapitánka začala napouštět vzduch, vzniknul ve strojovně požár a rozdělil je. Ona se zvládla vrátit na loď, Josh zůstal vzadu. Odpojili loď a otevřeli stanici do volného vesmíru, aby požár uhasili, ale kyslík pouštěný do strojovny živil plameny dál. Nádrže paliva ve stanici se začaly zahřívat a hrozilo, že celá stanice exploduje a zničí i loď. Na pomalé oddálení se od stanice nezbýval čas. Zbytek posádky rozhodl odletět k Zemi...

K výbuchu nedošlo, Josh ale zůstal uvězněný na stanici. Na rozdíl od Dannyho ale trochu tušil, co je ta věc, pro kterou letí. A že by mu mohla možná pomoct.

V Joshově verzi příběhu nebyl box zamčený. Když ho otevřel, uvnitř uviděl dokonale lesklou kouli. To je poslední věc, kterou si pamatuje. Probral se až později, pořád ve svém skafandru, ale zjistil, že některé věci jsou jinak. Strojovna na stanici byla v pořádku, box byl zakódovaný a loď byla teprve na cestě.

Chce se dostat na Zemi, ale na lodi nebude dost zásob ani kyslíku pro šest kosmonautů, aby ho mohli vzít. Ale bude tam nejspíš nějaká alternativní verze jeho samotného.

Josh zamknul strojovnu a schoval se v poslední místnosti. Když Danny vstoupil do místnosti a přestal mluvit do vysílačky, Josh rozbil hledí jeho přilby, vytrhnul kabel vysílačky a nechal dusícího se Dannyho svému osudu. Suchý zip s visačkou "Danny Dwight" si dal na svůj skafandr, vzal přepravní box a vydal se zpátky na loď.

Teď jsi Josh Dwight. A chceš přežít.

_Vem box s nákladem a vrať se zpátky na loď._

// TODO- nápad: vysílačku rozbije, aby se mohl vymluvit, později ji někdo opraví a dojde na to, že ji rozbil úmyslně?

// TODO- nápad: psát v první osobě, ať s tím je hráč víc v pohodě

---

Před odletem bude chtít Johnny vědět hmotnost nákladu, aby ji zadal do počítače a vypočítal dráhu pro cestu zpátky. Náklad má ale podle všech měření 0kg - nic neváží.

Říct Johnnymu 0kg by bylo podezřelé. Mohl by se začít ptát, možná i někoho poslat prohledat znova stanici. Možná bude lepší říct například 100kg. Loď to asi pak nepatrně vychýlí z dráhy, ale bez problému doletíte na Zemi i tak. A jakmile jednou budete na cestě k Zemi, jsi zachráněný.

Buď říct 0 teď a risknout podezření (ale po zbytek cesty už jsi v klidu), nebo zalhat a odletět (ale později řešit, až se přijde na změněnou dráhu). Je to na tobě.
